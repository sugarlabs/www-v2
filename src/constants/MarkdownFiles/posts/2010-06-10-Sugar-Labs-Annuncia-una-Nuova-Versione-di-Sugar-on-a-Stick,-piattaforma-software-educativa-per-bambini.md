---
title: "Sugar Labs Annuncia una Nuova Versione di Sugar on a Stick, piattaforma software educativa per bambini"
category: "PRESS RELEASE"
date: "2010-06-10"
author: "Sugar Labs"

---
<!-- markdownlint-disable -->

**BERLINO, 10 Giugno, 2010 — LinuxTag** — Sugar Labs®, il produttore nonprofit della Sugar Learning Platform utilizzata da più di un milione e mezzo di bambini nel mondo, ha rilasciato *Mirabelle*, la terza versione di Sugar on a Stick, una piattaforma collaborativa di apprendimento che può essere caricata su un normale disco rimovibile USB e utilizzata su un PC, netbook o Mac senza alcuna modifica al disco rigido del sistema ospite. È liberamente disponibile per il download all'indirizzo [https://wiki.sugarlabs.org/go/Sugar_on_a_Stick](https://wiki.sugarlabs.org/go/Sugar_on_a_Stick).  
Sugar funziona in modo nativo sulle principali distribuzioni GNU/Linux e attraverso la virtualizzazione su Microsoft Windows e Apple OS X.

Esattamente un anno dopo la premiere della v1 Strawberry al LinuxTag 2009 e dopo la v2 Blueberry resa disponibile lo scorso dicembre, la v3 Mirabelle presenta maggior stabilità e una più facile personalizzazione per gli insegnanti interessati a sperimentare Sugar sui nuovi netbook o PC eventualmente già presenti in classe. Suggeriamo agli insegnanti di contattare facoltà universitarie di informatica ed educazione per costruire strutture di supporto locali, fondamentali per un progetto ICT.

Sebastian Dziallas, Project Leader di Sugar on a Stick e neodiplomato residente in Germania, dichiara:  
> “Gli insegnanti ci hanno detto quanto l'affidabilità sia fondamentale lavorando in classe con gli studenti, quindi abbiamo deciso di creare una versione caratterizzata da un core affidabile e che potesse poi essere personalizzata per soddisfare qualsiasi esigenza di rilascio.  
> Mirabelle è una base solida che gli insegnanti possono personalizzare con le Attività maggiormente interessanti per i loro giovani studenti.  
> La nostra strategia è mirata anche a sviluppare la piattaforma grazie alla collaborazione di nuovi contributori. Abbiamo ottenuto questo grazie anche alla integrazione più stretta di Sugar on a Stick con Fedora, la distribuzione GNU/Linux su cui è basato; Mirabelle ora è un Fedora Spin ufficiale.”

Sugar Labs rende inoltre disponibile un **Sugar Creation Kit**, un DVD scaricabile che include Mirabelle, documentazione e una completa libreria di Attività Sugar, programmi divertenti ed interessanti estratti dalla Sugar Activity Library disponibile online ([http://activities.sugarlabs.org](http://activities.sugarlabs.org)).

Thomas Gilliard, un contributore di Sugar Labs, commenta:  
> “Il *Sugar Creation Kit* trasforma ogni PC in una stazione in grado di produrre istanze di Sugar on a Stick. Strumenti e documentazione sono tutti raccolti in un unico disco; gli insegnanti non perderanno tempo nella ricerca di quanto possa essere utile alla loro attività didattica.  
> Questo strumento permette inoltre di lavorare via 'sneaker net' (non connessi a Internet) e in aule protette da firewall.”

I visitatori del LinuxTag sono invitati ad incontrare gli sviluppatori di Sugar Labs presso il **Booth 115, Hall 7.2a**.